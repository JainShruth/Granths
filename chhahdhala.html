<!DOCTYPE html>
<html lang="hi">
<head>
  <meta charset="UTF-8">
  <meta name="viewport" content="width=device-width, initial-scale=1">
  <style>
    html, body {
      max-width: 100%;
      overflow-x: hidden; /* Prevent horizontal scroll */
    }

    * {
      box-sizing: border-box; /* Ensure padding doesn't cause overflow */
    }

    body {
      font-family: 'Noto Sans Devanagari', 'Mangal', sans-serif;
      background-color: #FFF8E1;
      margin: 0;
      padding: 16px; /* Add inner spacing */
      font-size: 14px;
      line-height: 1.6;
      color: #222;
    }

    img {
      max-width: 100%;
      height: auto;
      display: block;
      margin: auto;
    }
  </style>
</head>
<body>
  
<h2 class="title" style="text-align: center;">&nbsp;</h2>
<h2 class="title" style="text-align: center;"><span style="color: #ff9900;">छहढाला</span><br /><span style="color: #ff9900;">पं दौलतराम कृत</span></h2>
<h3 class="title" style="text-align: center;"><strong>मंगलाचरण</strong><br /><span style="color: #993300;">तीन भुवन में सार, वीतराग विज्ञानता</span><br /><span style="color: #993300;">शिवस्वरुप शिवकार, नमहुँ त्रियोग सम्हारिकैं ॥१॥</span></h3>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="gatharth">[तीन भुवन में]</span>&nbsp;तीन लोक में&nbsp;<span class="gatharth">[सार]</span>&nbsp;उत्तम वस्तु&nbsp;<span class="gatharth">[शिवस्वरूप]</span>&nbsp;आनन्द-स्वरूप&nbsp;<span class="comment">(और)</span>&nbsp;<span class="gatharth">[शिवकार]</span>&nbsp;मोक्ष के कारण&nbsp;<span class="gatharth">[वीतराग]</span>&nbsp;राग-द्वेष रहित&nbsp;<span class="gatharth">[विज्ञानता]</span>&nbsp;केवलज्ञान को&nbsp;<span class="gatharth">[त्रियोग]</span>&nbsp;तीन योग को&nbsp;<span class="gatharth">[सम्हारिकैं]</span>&nbsp;सम्हाल कर&nbsp;<span class="gatharth">[नमहुं]</span>&nbsp;नमस्कार करता हूं ।</div>
<div class="paragraphE">&nbsp;</div>
<h3 class="chapter" style="text-align: center;"><span style="color: #ff6600;"><strong>ढाल-1</strong></span></h3>
<h4 style="text-align: center;">&nbsp;ग्रन्थ-रचना का उद्देश्य और जीवों की इच्छा</h4>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.01.jpg" alt="" /></p>
<p>&nbsp;</p>
<div class="pooja" style="text-align: center;"><strong><span style="color: #ff6600;">जे त्रिभुवन में जीव अनंत, सुख चाहें दुःखतै भयवंत</span></strong><br /><strong><span style="color: #ff6600;">तातैं दुखहारी सुखकार, कहैं सीख गुरु करुणा धार ॥१॥</span></strong></div>
<div class="pooja" style="text-align: center;">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="gatharth">[त्रिभुवन में]</span>&nbsp;तीनों लोकों में&nbsp;<span class="gatharth">[जे]</span>&nbsp;जो&nbsp;<span class="gatharth">[अनन्त]</span>&nbsp;अनन्त&nbsp;<span class="gatharth">[जीव]</span>&nbsp;प्राणी&nbsp;<span class="comment">(हैं वे)</span>&nbsp;<span class="gatharth">[सुख]</span>&nbsp;सुख की&nbsp;<span class="gatharth">[चाहैं]</span>&nbsp;इच्छा करते हैं और&nbsp;<span class="gatharth">[दुखतैं]</span>&nbsp;दुःख से&nbsp;<span class="gatharth">[भयवन्त]</span>&nbsp;डरते हैं&nbsp;<span class="gatharth">[तातैं]</span>&nbsp;इसलिये&nbsp;<span class="gatharth">[गुरू]</span>&nbsp;आचार्य&nbsp;<span class="gatharth">[करूणा]</span>&nbsp;दया&nbsp;<span class="gatharth">[धार]</span>&nbsp;करके&nbsp;<span class="gatharth">[दुःखहारी]</span>&nbsp;दुःख का नाश करनेवाली और&nbsp;<span class="gatharth">[सुखकार]</span>&nbsp;सुख को देनेवाली&nbsp;<span class="gatharth">[सीख]</span>&nbsp;शिक्षा&nbsp;<span class="gatharth">[कहैं]</span>&nbsp;कहते हैं ।</div>
<p style="text-align: center;">&nbsp;</p>
<div class="title" style="text-align: center;">गुरु-शिक्षा सुनने का आदेश तथा संसार-परिभ्रमण का कारण</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.02.jpg" alt="" /></p>
<p>&nbsp;</p>
<div class="pooja" style="text-align: center;">ताहि सुनो भवि मन थिर आन, जो चाहो अपनो कल्यान<br />मोह महामद पियो अनादि, भूल आपको भरमत वादि ॥२॥</div>
<div class="poojarth">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="gatharth">[भवि]</span>&nbsp;हे भव्यजीवों !&nbsp;<span class="gatharth">[जो]</span>&nbsp;यदि&nbsp;<span class="gatharth">[अपनो]</span>&nbsp;अपना&nbsp;<span class="gatharth">[कल्यान]</span>&nbsp;हित&nbsp;<span class="gatharth">[चाहो]</span>&nbsp;चाहते हो&nbsp;<span class="comment">(तो)</span>&nbsp;<span class="gatharth">[ताहि]</span>&nbsp;गुरू की वह शिक्षा&nbsp;<span class="gatharth">[मन]</span>&nbsp;मन को&nbsp;<span class="gatharth">[थिर]</span>&nbsp;स्थिर&nbsp;<span class="gatharth">[आन]</span>&nbsp;करके&nbsp;<span class="gatharth">[सुनो]</span>&nbsp;सुनो&nbsp;<span class="comment">(कि इस संसार में प्रत्येक प्राणी)</span>&nbsp;<span class="gatharth">[अनादि]</span>&nbsp;अनादिकाल से&nbsp;<span class="gatharth">[मोह महामद]</span>&nbsp;मोहरूपी महामदिरा&nbsp;<span class="gatharth">[पिया]</span>&nbsp;पीकर,&nbsp;<span class="gatharth">[आपको]</span>&nbsp;अपने आत्मा को&nbsp;<span class="gatharth">[भूल]</span>&nbsp;भूलकर&nbsp;<span class="gatharth">[वादि]</span>&nbsp;व्यर्थ&nbsp;<span class="gatharth">[भरमत]</span>&nbsp;भटक रहा है ।</div>
<div class="poojarth" style="text-align: justify;">&nbsp;</div>
<div class="poojarth" style="text-align: justify;">&nbsp;</div>
<div class="title" style="text-align: center;">इस ग्रन्थ की प्रामाणिकता और निगोद का दुःख</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.03.jpg" alt="" /></p>
<p>&nbsp;</p>
<div class="pooja" style="text-align: center;">तास भ्रमण की है बहु कथा, पै कुछ कहूँ कही मुनि यथा<br />काल अनंत निगोद मंझार, बीत्यो एकेंद्री तन धार ॥३॥</div>
<div class="poojarth" style="text-align: center;">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="gatharth">[तास]</span>&nbsp;उस संसार में&nbsp;<span class="gatharth">[भ्रमन की]</span>&nbsp;भटकने की&nbsp;<span class="gatharth">[कथा]</span>&nbsp;कथा&nbsp;<span class="gatharth">[बहु]</span>&nbsp;बड़ी&nbsp;<span class="gatharth">[है]</span>&nbsp;है&nbsp;<span class="gatharth">[पै]</span>&nbsp;तथापि&nbsp;<span class="gatharth">[यथा]</span>&nbsp;जैसी&nbsp;<span class="gatharth">[मुनि]</span>&nbsp;पूर्वाचार्यों ने&nbsp;<span class="gatharth">[कही]</span>&nbsp;कहीं है&nbsp;<span class="comment">(तदनुसार मैं भी)</span>&nbsp;<span class="gatharth">[कछु]</span>&nbsp;थोड़ी-सी&nbsp;<span class="gatharth">[कहूं]</span>&nbsp;कहता हूं&nbsp;<span class="comment">(कि इस जीव का)</span>&nbsp;<span class="gatharth">[निगोद मझार]</span>&nbsp;निगोद में&nbsp;<span class="gatharth">[एकेन्द्री]</span>&nbsp;एकेन्द्रिय जीव के&nbsp;<span class="gatharth">[तन]</span>&nbsp;शरीर&nbsp;<span class="gatharth">[धार]</span>&nbsp;धारण करके&nbsp;<span class="gatharth">[अनंत]</span>&nbsp;अनंत&nbsp;<span class="gatharth">[काल]</span>&nbsp;काल&nbsp;<span class="gatharth">[वीत्यो]</span>&nbsp;व्यतीत हुआ है ।</div>
<div class="poojarth" style="text-align: justify;">&nbsp;</div>
<div class="poojarth" style="text-align: justify;">&nbsp;</div>
<div class="title" style="text-align: center;">निगोद का दुःख और वहाँ से निकलकर प्राप्त की हुई पर्यायें</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.04.jpg" alt="" /></p>
<p>&nbsp;</p>
<div class="pooja" style="text-align: center;">एक श्वास में अठदस बार, जन्म्यो मर्यो भर्यो दुखभार<br />निकसि भूमि जल पावक भयो, पवन प्रत्येक वनस्पति थयो ॥४॥</div>
<div class="pooja">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="comment">(निगोद में यह जीव)</span>&nbsp;<span class="gatharth">[एक श्वास में]</span>&nbsp;एक सांस में&nbsp;<span class="gatharth">[अठदस बार]</span>&nbsp;अठारह बार&nbsp;<span class="gatharth">[जन्म्यो]</span>&nbsp;जनमा और&nbsp;<span class="gatharth">[मरयो]</span>&nbsp;मरा&nbsp;<span class="comment">(तथा)</span>&nbsp;<span class="gatharth">[दुखभार]</span>&nbsp;दुःखों के समूह&nbsp;<span class="gatharth">[भरयो]</span>&nbsp;सहन किये&nbsp;<span class="comment">(और वहां से)</span>&nbsp;<span class="gatharth">[निकसि]</span>&nbsp;निकलकर&nbsp;<span class="gatharth">[भूमि]</span>&nbsp;पृथ्वीकायिक,&nbsp;<span class="gatharth">[जल]</span>&nbsp;जलकायिक,&nbsp;<span class="gatharth">[पावक]</span>&nbsp;अग्निकायिक&nbsp;<span class="gatharth">[भयो]</span>&nbsp;हुआ तथा&nbsp;<span class="gatharth">[पवन]</span>&nbsp;वायुकायिक&nbsp;<span class="comment">(और)</span>&nbsp;<span class="gatharth">[प्रत्येक वनस्पति]</span>&nbsp;प्रत्येक वनस्पतिकायिक जीव&nbsp;<span class="gatharth">[थयो]</span>&nbsp;हुआ ।</div>
<div class="paragraphE">&nbsp;</div>
<div class="title">&nbsp;</div>
<div class="title">&nbsp;</div>
<div class="title" style="text-align: center;">तिर्यंचगति में त्रसपर्याय की दुर्लभता और उसका दुःख</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.05.jpg" alt="" /></p>
<p>&nbsp;</p>
<div class="pooja" style="text-align: center;">दुर्लभ लहि ज्यों चिन्तामणि, त्यों पर्याय लही त्रसतणी<br />लट पिपील अलि आदि शरीर, धर धर मर्यो सही बहु पीर ॥५॥</div>
<div class="pooja">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="gatharth">[ज्यों]</span>&nbsp;जिसप्रकार&nbsp;<span class="gatharth">[चिन्तामणि]</span>&nbsp;चिन्तामणि-रत्न&nbsp;<span class="gatharth">[दुर्लभ]</span>&nbsp;कठिनाई से&nbsp;<span class="gatharth">[लहि]</span>&nbsp;प्राप्त होता है&nbsp;<span class="gatharth">[त्यों]</span>&nbsp;उसीप्रकार&nbsp;<span class="gatharth">[त्रसतणी]</span>&nbsp;त्रस-पर्याय&nbsp;<span class="comment">(बड़ी कठिनाई से)</span>&nbsp;<span class="gatharth">[लहि]</span>&nbsp;प्राप्त हुई ।&nbsp;<span class="comment">(वहां भी)</span>&nbsp;<span class="gatharth">[लट]</span>&nbsp;इल्ली&nbsp;<span class="gatharth">[पिपील]</span>&nbsp;चींटी&nbsp;<span class="gatharth">[अलि]</span>&nbsp;भंवरा&nbsp;<span class="gatharth">[आदि]</span>&nbsp;इत्यादि के&nbsp;<span class="gatharth">[शरीर]</span>&nbsp;शरीर&nbsp;<span class="gatharth">[धर धर]</span>&nbsp;बारम्बार धारण करके&nbsp;<span class="gatharth">[मरयो]</span>&nbsp;मरण को प्राप्त हुआ&nbsp;<span class="comment">(और)</span>&nbsp;<span class="gatharth">[बहु पीर]</span>&nbsp;अत्यन्त पीड़ा&nbsp;<span class="gatharth">[सही]</span>&nbsp;सहन की ।</div>
<div class="poojarth" style="text-align: justify;">&nbsp;</div>
<div class="poojarth" style="text-align: justify;">&nbsp;</div>
<div class="title" style="text-align: center;">तिर्यंचगति में असंज्ञी तथा संज्ञी के दुःख</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.06.jpg" alt="" /></p>
<p>&nbsp;</p>
<div class="pooja" style="text-align: center;">कबहूँ पंचेन्द्रिय पशु भयो, मन बिन निपट अज्ञानी थयो<br />सिंहादिक सैनी ह्वै क्रूर, निबल पशु हति खाये भूर ॥६॥</div>
<div class="pooja">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="comment">(यह जीव)</span>&nbsp;<span class="gatharth">[कबहूं]</span>&nbsp;कभी&nbsp;<span class="gatharth">[पंचेन्द्रिय]</span>&nbsp;पंचेन्द्रिय&nbsp;<span class="gatharth">[पशु]</span>&nbsp;तिर्यंच&nbsp;<span class="gatharth">[भयो]</span>&nbsp;हुआ&nbsp;<span class="comment">(तो)</span>&nbsp;<span class="gatharth">[मन बिन]</span>&nbsp;मन के बिना&nbsp;<span class="gatharth">[निपट]</span>&nbsp;अत्यंत&nbsp;<span class="gatharth">[अज्ञानी]</span>&nbsp;मूर्ख&nbsp;<span class="gatharth">[थयो]</span>&nbsp;हुआ&nbsp;<span class="comment">(और)</span>&nbsp;<span class="gatharth">[सैनी]</span>&nbsp;संज्ञी&nbsp;<span class="comment">(भी)</span>&nbsp;<span class="gatharth">[ह्वै]</span>&nbsp;हुआ&nbsp;<span class="comment">(तो)</span>&nbsp;<span class="gatharth">[सिंहादिक]</span>&nbsp;सिंह आदि&nbsp;<span class="gatharth">[क्रूर]</span>&nbsp;क्रूर जीव&nbsp;<span class="gatharth">[ह्वै]</span>&nbsp;होकर&nbsp;<span class="gatharth">[निबल]</span>&nbsp;अपने से निर्बल,&nbsp;<span class="gatharth">[भूर]</span>&nbsp;अनेक&nbsp;<span class="gatharth">[पशु]</span>&nbsp;तिर्यंच&nbsp;<span class="gatharth">[हति]</span>&nbsp;मार-मारकर&nbsp;<span class="gatharth">[खाये]</span>&nbsp;खाये ।</div>
<div class="paragraphE">&nbsp;</div>
<div class="paragraphE">&nbsp;</div>
<div class="title">&nbsp;</div>
<div class="title" style="text-align: center;">तिर्यंचगति में निर्बलता तथा दुःख</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.07.jpg" alt="" /></p>
<p>&nbsp;</p>
<div class="pooja" style="text-align: center;">कबहूँ आप भयो बलहीन, सबलनि करि खायो अतिदीन<br />छेदन भेदन भूख पियास, भार-वहन, हिम, आतप त्रास ॥७॥</div>
<div class="pooja">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="comment">(यह जीव तिर्यंच गति में)</span>&nbsp;<span class="gatharth">[कबहूं]</span>&nbsp;कभी&nbsp;<span class="gatharth">[आप]</span>&nbsp;स्वयं&nbsp;<span class="gatharth">[बलहीन]</span>&nbsp;निर्बल&nbsp;<span class="gatharth">[भयो]</span>&nbsp;हुआ&nbsp;<span class="comment">(तो)</span>&nbsp;<span class="gatharth">[अतिदीन]</span>&nbsp;असमर्थ होने से&nbsp;<span class="gatharth">[सबलनि करि]</span>&nbsp;अपने से बलवान प्राणियों द्वारा&nbsp;<span class="gatharth">[खायो]</span>&nbsp;खाना गया&nbsp;<span class="comment">(और)</span>&nbsp;<span class="gatharth">[छेदन]</span>&nbsp;छेदा जाना,&nbsp;<span class="gatharth">[भेदन]</span>&nbsp;भेदा जाना,&nbsp;<span class="gatharth">[भूख]</span>&nbsp;भूख&nbsp;<span class="gatharth">[पियास]</span>&nbsp;प्यास,&nbsp;<span class="gatharth">[भार-वहन]</span>&nbsp;बोझ ढोना,&nbsp;<span class="gatharth">[हिम]</span>&nbsp;ठण्ड&nbsp;<span class="gatharth">[आतप]</span>&nbsp;गर्मी&nbsp;<span class="comment">(आदि के)</span>&nbsp;<span class="gatharth">[त्रास]</span>&nbsp;दुःख सहन किये ।</div>
<div class="poojarth" style="text-align: justify;">&nbsp;</div>
<div class="paragraphE">&nbsp;</div>
<div class="title" style="text-align: center;">तिर्यंच के दुःख की अधिकता और नरक गति की प्राप्ति का कारण</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.08.jpg" alt="" /></p>
<p>&nbsp;</p>
<div class="pooja" style="text-align: center;">बध बंधन आदिक दुख घने, कोटि जीभ तैं जात न भने<br />अति संक्लेश भावतैं मर्यो, घोर श्वभ्रसागर में पर्यो ॥८॥</div>
<div class="poojarth">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="comment">(इस तिर्यंचगति में जीव ने अन्य भी)</span>&nbsp;<span class="gatharth">[वध]</span>&nbsp;मारा जाना,&nbsp;<span class="gatharth">[बंधन]</span>&nbsp;बंधना&nbsp;<span class="gatharth">[आदिक]</span>&nbsp;आदि&nbsp;<span class="gatharth">[घने]</span>&nbsp;अनेक&nbsp;<span class="gatharth">[दुख]</span>&nbsp;दुःख सहन किये;&nbsp;<span class="comment">(वे)</span>&nbsp;<span class="gatharth">[कोटि]</span>&nbsp;करोड़ों&nbsp;<span class="gatharth">[जीभतैं]</span>&nbsp;जीभों से&nbsp;<span class="gatharth">[भने न जात]</span>&nbsp;नहीं कहे जा सकते ।&nbsp;<span class="comment">(इस कारण)</span>&nbsp;<span class="gatharth">[अति संक्लेश]</span>&nbsp;अत्यंत बुरे&nbsp;<span class="gatharth">[भावतैं]</span>&nbsp;परिणामों से&nbsp;<span class="gatharth">[मरयो]</span>&nbsp;मारकर&nbsp;<span class="gatharth">[घोर]</span>&nbsp;भयानक&nbsp;<span class="gatharth">[श्वभ्रसागर में]</span>&nbsp;नरकरूपी समुद्र में&nbsp;<span class="gatharth">[परयो]</span>&nbsp;जा गिरा ।</div>
<div class="paragraphE" style="text-align: justify;">&nbsp;</div>
<div class="paragraphE">&nbsp;</div>
<div class="title" style="text-align: center;">नरकों की भूमि और नदियों का वर्णन</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.09.jpg" alt="" /></p>
<p>&nbsp;</p>
<div class="pooja" style="text-align: center;">तहाँ भूमि परसत दुख इसो, बिच्छू सहस डसे नहिं तिसो<br />तहाँ राध-श्रोणितवाहिनी, कृमि-कुल-कलित, देह-दाहिनी ॥९॥</div>
<div class="pooja" style="text-align: center;">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="gatharth">[तहां]</span>&nbsp;उन नरक में&nbsp;<span class="gatharth">[भूमि]</span>&nbsp;धरती&nbsp;<span class="gatharth">[परसत]</span>&nbsp;स्पर्श करने से&nbsp;<span class="gatharth">[इसो]</span>&nbsp;ऐसा&nbsp;<span class="gatharth">[दुख]</span>&nbsp;दुःख होता है&nbsp;<span class="comment">(कि)</span>&nbsp;<span class="gatharth">[सहस]</span>&nbsp;हजारों&nbsp;<span class="gatharth">[बिच्छू]</span>&nbsp;बिच्छू&nbsp;<span class="gatharth">[डसे]</span>&nbsp;डंक मारें, तथापि&nbsp;<span class="gatharth">[नहिं तिसो]</span>&nbsp;उसने समान दुःख नहीं होता&nbsp;<span class="comment">(तथा)</span>&nbsp;<span class="gatharth">[तहां]</span>&nbsp;वहां&nbsp;<span class="comment">(नरक में)</span>&nbsp;<span class="gatharth">[राधा-श्रोणितवाहिनी]</span>&nbsp;रक्त और मवाद बहानेवाली नदी&nbsp;<span class="comment">(वैतरणी नामक नदी)</span>&nbsp;है, जो&nbsp;<span class="gatharth">[कृमिकुललित]</span>&nbsp;छोटे-छोटे क्षुद्र कीड़ों से भरी हैं तथा&nbsp;<span class="gatharth">[देहदाहिनी]</span>&nbsp;शरीर में दाह उत्पन्न करनेवाली है ।</div>
<div class="paragraphE">&nbsp;</div>
<div class="paragraphE">&nbsp;</div>
<div class="title" style="text-align: center;">नरकों के सेमल वृक्ष तथा सर्दी-गर्मी के दुःख</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.10.jpg" alt="" /></p>
<p>&nbsp;</p>
<div class="pooja" style="text-align: center;">सेमर तरु दलजुत असिपत्र, असि ज्यों देह विदारैं तत्र<br />मेरु समान लोह गलि जाय, ऐसी शीत उष्णता थाय ॥१०॥</div>
<div class="pooja" style="text-align: center;">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="gatharth">[तत्र]</span>&nbsp;उन नरको में,&nbsp;<span class="gatharth">[असिपत्र ज्यों]</span>&nbsp;तलवार की धार की भांति तीक्ष्ण&nbsp;<span class="gatharth">[दलजुत]</span>&nbsp;पत्तोंवाले&nbsp;<span class="gatharth">[सेमर तरू]</span>&nbsp;सेमल के वृक्ष&nbsp;<span class="comment">(हैं, जो)</span>&nbsp;<span class="gatharth">[देह]</span>&nbsp;शरीर को&nbsp;<span class="gatharth">[असि ज्यों]</span>&nbsp;तलवार की भांति&nbsp;<span class="gatharth">[विदारैं]</span>&nbsp;चीर देते हैं&nbsp;<span class="comment">(और)</span>&nbsp;<span class="gatharth">[तत्र]</span>&nbsp;वहां&nbsp;<span class="comment">(उस नरक में)</span>&nbsp;<span class="gatharth">[ऐसी]</span>&nbsp;ऐसी&nbsp;<span class="gatharth">[शीत]</span>&nbsp;ठण्ड&nbsp;<span class="comment">(और)</span>&nbsp;<span class="gatharth">[उष्णता]</span>&nbsp;गरमी&nbsp;<span class="gatharth">[थाय]</span>&nbsp;होती है&nbsp;<span class="comment">(कि)</span>&nbsp;<span class="gatharth">[मेरू समान]</span>&nbsp;मेरू पर्वत के बाराबर&nbsp;<span class="gatharth">[लोह]</span>&nbsp;लोहे का गोला भी&nbsp;<span class="gatharth">[गलि]</span>&nbsp;गल जाय ।</div>
<div class="poojarth">&nbsp;</div>
<div class="poojarth">&nbsp;</div>
<div class="paragraphE">&nbsp;</div>
<div class="title" style="text-align: center;">नरकों में अन्य नारकी, असुरकुमार तथा प्यास का दुःख</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.11.jpg" alt="" /></p>
<p>&nbsp;</p>
<div class="pooja" style="text-align: center;">तिल-तिल करैं देह के खण्ड, असुर भिड़ावैं दुष्ट प्रचण्ड<br />सिन्धुनीर तैं प्यास न जाय, तो पण एक न बूँद लहाय ॥११॥</div>
<div class="pooja" style="text-align: center;">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="comment">(उन नरकों में नारकी जीव एक-दूसरे के )</span>&nbsp;<span class="gatharth">[देह के]</span>&nbsp;शरीर के&nbsp;<span class="gatharth">[तिल-तिल]</span>&nbsp;तिल्ली के दाने बराबर&nbsp;<span class="gatharth">[खण्ड]</span>&nbsp;टुकड़े&nbsp;<span class="gatharth">[करें]</span>&nbsp;कर डालते हैं&nbsp;<span class="comment">(और)</span>&nbsp;<span class="gatharth">[प्रचण्ड]</span>&nbsp;अत्यंत&nbsp;<span class="gatharth">[दुष्ट]</span>&nbsp;क्रूर&nbsp;<span class="gatharth">[असुर]</span>&nbsp;असुरकुमार जाति के देव&nbsp;<span class="comment">(एक-दूरे के साथ)</span>&nbsp;<span class="gatharth">[भिड़ावैं]</span>&nbsp;लड़ाते हैं;&nbsp;<span class="comment">(तथा इतनी)</span>&nbsp;<span class="comment">(प्यास)</span>&nbsp;प्यास&nbsp;<span class="comment">(लगती है कि)</span>&nbsp;<span class="gatharth">[सिन्धुनीर तैं]</span>&nbsp;समुद्रभर पानी पीने से भी&nbsp;<span class="comment">(न जाय)</span>&nbsp;शांत न हो,&nbsp;<span class="comment">(तो पण)</span>&nbsp;तथापि&nbsp;<span class="comment">(एक बूंद)</span>&nbsp;एक बूंदी भी&nbsp;<span class="comment">(न लहाय)</span>&nbsp;नहीं मिलती ।</div>
<div class="paragraphE">&nbsp;</div>
<div class="paragraphE">&nbsp;</div>
<div class="title" style="text-align: center;">नरकों की भूख, आयु और मनुष्यगति प्राप्ति का वर्णन</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.12.jpg" alt="" /></p>
<p>&nbsp;</p>
<div class="pooja" style="text-align: center;">तीनलोक को नाज जु खाय, मिटै न भूख कणा न लहाय<br />ये दुख बहु सागर लौं सहै, करम जोगतैं नरगति लहै ॥१२॥</div>
<div class="pooja" style="text-align: center;">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="comment">(उन नरकों में इतनी भूख लगती है कि)</span>&nbsp;<span class="gatharth">[तीन लोक को]</span>&nbsp;तीनों लोक का&nbsp;<span class="gatharth">[नाज]</span>&nbsp;अनाज&nbsp;<span class="gatharth">[जुखाय]</span>&nbsp;खा जाये तथापि&nbsp;<span class="gatharth">[भूख]</span>&nbsp;क्षुधा&nbsp;<span class="gatharth">[न मिटै]</span>&nbsp;शांत न हो&nbsp;<span class="comment">(परंतु खाने के लिए)</span>&nbsp;<span class="gatharth">[कणा]</span>&nbsp;एक दाना भी&nbsp;<span class="gatharth">[न लहाय]</span>&nbsp;नही मिलता।&nbsp;<span class="gatharth">[ये दुख]</span>&nbsp;ऐसे दुःख&nbsp;<span class="gatharth">[बहु सागर लौं]</span>&nbsp;अनेक सागरोपम काल तक&nbsp;<span class="gatharth">[सहै]</span>&nbsp;सहन करता है,&nbsp;<span class="gatharth">[कमर जोगतैं]</span>&nbsp;किसी विशेष शुभ-कर्म के योग से&nbsp;<span class="gatharth">[नरगति]</span>&nbsp;मनुष्य-गति&nbsp;<span class="gatharth">[लहै]</span>&nbsp;प्राप्त करता है ।</div>
<div class="poojarth" style="text-align: justify;">&nbsp;</div>
<div class="poojarth">&nbsp;</div>
<div class="title" style="text-align: center;">मनुष्यगति में गर्भ-निवास तथा प्रसवकाल के दुःख</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.13.jpg" alt="" /></p>
<p>&nbsp;</p>
<div class="pooja" style="text-align: center;">जननी उदर वस्यो नव मास, अंग सकुचतैं पायो त्रास<br />निकसत जे दुख पाये घोर, तिनको कहत न आवे ओर ॥१३॥</div>
<div class="pooja">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="comment">(मनुष्यगति में भी यह जीव)</span>&nbsp;<span class="gatharth">[नव मास]</span>&nbsp;नौ महीने तक&nbsp;<span class="gatharth">[जननी]</span>&nbsp;माता के&nbsp;<span class="gatharth">[उदर]</span>&nbsp;पेट में&nbsp;<span class="gatharth">[वस्यो]</span>&nbsp;रहा;&nbsp;<span class="comment">(तब वहां)</span>&nbsp;<span class="gatharth">[अंग]</span>&nbsp;शरीर&nbsp;<span class="gatharth">[सकुचतैं]</span>&nbsp;सिकोड़कर रहने से&nbsp;<span class="gatharth">[त्रास]</span>&nbsp;दुःख&nbsp;<span class="gatharth">[पायो]</span>&nbsp;पाया&nbsp;<span class="comment">(और)</span>&nbsp;<span class="gatharth">[निकसत]</span>&nbsp;निकलते समय&nbsp;<span class="gatharth">[जे]</span>&nbsp;जो&nbsp;<span class="gatharth">[घोर]</span>&nbsp;भयंकर&nbsp;<span class="gatharth">[दुख पाये]</span>&nbsp;दुःख पाये&nbsp;<span class="gatharth">[तिलको]</span>&nbsp;उन दुःखों को&nbsp;<span class="gatharth">[कहत]</span>&nbsp;कहने से&nbsp;<span class="gatharth">[ओर]</span>&nbsp;अंत&nbsp;<span class="gatharth">[न आवे]</span>&nbsp;नहीं आ सकता ।</div>
<div class="poojarth" style="text-align: justify;">&nbsp;</div>
<div class="poojarth" style="text-align: justify;">&nbsp;</div>
<div class="title" style="text-align: center;">मनुष्यगति में बाल, युवा और वृद्धावस्था के दुःख</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.14.jpg" alt="" /></p>
<p>&nbsp;</p>
<div class="pooja" style="text-align: center;">बालपने में ज्ञान न लह्यो, तरुण समय तरुणी-रत रह्यो<br />अर्ध-मृतक-सम बूढ़ापनो, कैसे रूप लखै आपनो ॥१४॥</div>
<div class="pooja">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="comment">(मनुष्यगति में)</span>&nbsp;<span class="gatharth">[बालपने में]</span>&nbsp;बचपन में&nbsp;<span class="gatharth">[ज्ञान]</span>&nbsp;ज्ञान&nbsp;<span class="gatharth">[न लह्यो]</span>&nbsp;प्राप्त नहीं कर सका&nbsp;<span class="comment">(और)</span>&nbsp;<span class="gatharth">[तरूण समय]</span>&nbsp;युवावस्था में&nbsp;<span class="gatharth">[तरूणी-रत]</span>&nbsp;युवती स्त्री में लीन&nbsp;<span class="gatharth">[रह्यो]</span>&nbsp;रहा,&nbsp;<span class="comment">(और)</span>&nbsp;<span class="gatharth">[बूढापनो]</span>&nbsp;वृद्धावस्था&nbsp;<span class="gatharth">[अर्धमृतकसम]</span>&nbsp;अधमरा जैसा&nbsp;<span class="comment">(रहा, ऐसी दशा में)</span>&nbsp;<span class="gatharth">[कैसे]</span>&nbsp;किस प्रकार&nbsp;<span class="comment">(जीव)</span>&nbsp;<span class="gatharth">[अपनी]</span>&nbsp;अपना&nbsp;<span class="gatharth">[रूप]</span>&nbsp;स्वरूप&nbsp;<span class="gatharth">[लखै]</span>&nbsp;देखे - विचारे ।</div>
<p style="text-align: center;">&nbsp;</p>
<div class="title" style="text-align: center;">देवगति में भवनत्रिक का दुःख</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.15.jpg" alt="" /></p>
<p>&nbsp;</p>
<div class="pooja" style="text-align: center;">कभी अकामनिर्जरा करै, भवनत्रिक में सुरतन धरै<br />विषय-चाह-दावानल दह्यो, मरत विलाप करत दुख सह्यो ॥१५॥</div>
<div class="pooja">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="comment">(इस जीव ने)</span>&nbsp;<span class="gatharth">[कभी]</span>&nbsp;कभी&nbsp;<span class="gatharth">[अकाम निर्जरा]</span>&nbsp;अकाम निर्जरा&nbsp;<span class="gatharth">[करै]</span>&nbsp;की&nbsp;<span class="comment">(तो मरने के पश्चात्)</span>&nbsp;<span class="gatharth">[भवनत्रिक]</span>&nbsp;भवनवासी, व्यंतर और ज्योतिषी में&nbsp;<span class="gatharth">[सुरतन]</span>&nbsp;देवपर्याय&nbsp;<span class="gatharth">[धरै]</span>&nbsp;धारण की,&nbsp;<span class="comment">(परंतु वहां भी)</span>&nbsp;<span class="gatharth">[विषय चाह]</span>&nbsp;पांच इन्द्रियों के विषयों की इच्छारूपी&nbsp;<span class="gatharth">[दावानल]</span>&nbsp;भयंकर अग्नि में&nbsp;<span class="gatharth">[दह्यो]</span>&nbsp;जलता रहा&nbsp;<span class="comment">(और)</span>&nbsp;<span class="comment">(मरत)</span>&nbsp;मरते समय&nbsp;<span class="gatharth">[विलाप करत]</span>&nbsp;रो-रोकर&nbsp;<span class="gatharth">[दुख सह्यो]</span>&nbsp;दुःख सहन किया ।</div>
<div class="poojarth" style="text-align: justify;">&nbsp;</div>
<div class="paragraphE">&nbsp;</div>
<div class="paragraphE">&nbsp;</div>
<div class="title" style="text-align: center;">देवगति में वैमानिक देवों का दुःख</div>
<p align="center"><img src="https://nikkyjain.github.io/jainDataBase/poojas/07_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE/02_%E0%A4%9B%E0%A4%B9%E0%A4%A2%E0%A4%BE%E0%A4%B2%E0%A4%BE--%E0%A4%AA%E0%A4%82-%E0%A4%A6%E0%A5%8C%E0%A4%B2%E0%A4%A4%E0%A4%B0%E0%A4%BE%E0%A4%AE/images/1.16.jpg" alt="" /></p>
<p>&nbsp;</p>
<div class="pooja" style="text-align: center;">जो विमानवासी हू थाय, सम्यग्दर्शन बिन दुख पाय<br />तहँतें चय थावर तन धरै, यों परिवर्तन पूरे करै ॥१६॥</div>
<div class="pooja" style="text-align: center;">&nbsp;</div>
<div class="poojarth" style="text-align: justify;"><span style="color: maroon;"><strong>अन्वयार्थ :&nbsp;</strong></span><span class="gatharth">[जो]</span>&nbsp;यदि&nbsp;<span class="gatharth">[विमानवासी]</span>&nbsp;वैमानिक देव&nbsp;<span class="gatharth">[हू]</span>&nbsp;भी&nbsp;<span class="gatharth">[थाय]</span>&nbsp;हुआ&nbsp;<span class="comment">(तो वहां)</span>&nbsp;<span class="gatharth">[सम्यग्दर्शन]</span>&nbsp;सम्यग्दर्शन&nbsp;<span class="gatharth">[बिना]</span>&nbsp;बिना&nbsp;<span class="gatharth">[दुख]</span>&nbsp;दुःख&nbsp;<span class="gatharth">[पाय]</span>&nbsp;प्राप्त किया&nbsp;<span class="comment">(और)</span>&nbsp;<span class="gatharth">[तहंतैं]</span>&nbsp;वहां से&nbsp;<span class="gatharth">[चय]</span>&nbsp;मरकर&nbsp;<span class="gatharth">[थावर तन]</span>&nbsp;स्थावर जीव का शरीर&nbsp;<span class="gatharth">[धरै]</span>&nbsp;धारण करता है;&nbsp;<span class="gatharth">[यों]</span>&nbsp;इसप्रकार&nbsp;<span class="comment">(यह जीव)</span>&nbsp;<span class="gatharth">[परिवर्तन]</span>&nbsp;पांच परावर्तन&nbsp;<span class="gatharth">[पूरे करै]</span>&nbsp;पूर्ण करता रहता है ।</div>
